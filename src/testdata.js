export const testdata=`^pb1^folio#agmd1<lines=6>^bk1〔佛說長阿含經卷第一〕
^au〔姚秦三藏法師佛陀耶舍共竺佛念譯〕
^ck1〔第一分初大本經第一〕
^cb1b12如是我聞：
一時，佛在舍衛國祇樹花林窟，與比丘眾千二百五十人俱。
^cb1b13爾時，諸比丘於乞食後集花林堂，各共議言：「諸賢比丘！
唯無上尊為最奇特，神通遠達，威力弘大，
乃知過去無數諸佛，入於涅槃，斷諸結使，銷滅戱論。
又知彼佛劫數多少，名號、姓字，所生種族，
其所飲食，壽命脩短，所更苦樂。
又知彼佛有如是戒，有如是法，有如是慧，
有如是解，有如是住。
云何，諸賢！如來為善別法性，知如是事，
為諸天來語，乃知此事？」
^cb1b22爾時，世尊在閑靜處，天耳清淨，聞諸比丘作如是議，
即從座起，詣花林堂，就座而坐。
^cb1b24爾時，世尊知而故問，謂：「諸比丘！
汝等集此，何所語議？」
時，諸比丘具以事答。
^cb1b25爾時，世尊告諸比丘：「善哉！
善哉！汝等以平等信，出家修道，諸所應行，
凡有二業：一曰賢聖講法，二曰賢聖默然。
汝等所論，正應如是。
如來神通，威力弘大，盡知過去無數劫事，
以能善解法性故知，亦以諸天來語故知。」
佛時頌曰：
^gatha「比丘集法堂，講說賢聖論；
^gatha如來處靜室，天耳盡聞知。
^gatha佛日光普照，分別法界義；
^gatha亦知過去事，三佛般泥洹。
^gatha名號、姓、種族，受生分亦知；
^gatha隨彼之處所，淨眼皆記之。
^gatha諸天大威力，容貌甚端嚴；
^gatha亦來啟告我，三佛般涅槃。
^gatha記生、名號、姓，哀戀音盡知；
^gatha無上天人尊，記於過去佛。」
^cb1c13又告諸比丘：「汝等欲聞如來識宿命智，知於過去諸佛因緣不？
我當說之。」
^cb1c14時，諸比丘白佛言：「世尊！
今正是時，願樂欲聞。
善哉！世尊！以時講說，當奉行之。」
^cb1c16佛告諸比丘：「諦聽！
諦聽！善思念之，吾當為汝分別解說。」
時，諸比丘受教而聽。
^cb1c19佛告諸比丘：「過去九十一劫，時，世有佛名毘婆尸如來、
至真，出現于世。復次，比丘！
過去三十一劫，有佛名尸棄如來、至真，出現於世。
復次，比丘！即彼三十一劫中，有佛名毘舍婆如來、
至真，出現於世。復次，比丘！
此賢劫中有佛名拘留孫，又名拘那含，又名迦葉。
我今亦於賢劫中成最正覺。」
佛時頌曰：
^gatha「過九十一劫，有毘婆尸佛；
^gatha次三十一劫，有佛名尸棄；
^gatha即於彼劫中，毘舍如來出。
^gatha今此賢劫中，無數那維歲；
^gatha有四大仙人，愍眾生故出：
^gatha拘樓孫、那含、　迦葉、釋迦文。
^cb2a4「汝等當知，毘婆尸佛時，人壽八萬歲。
尸棄佛時，人壽七萬歲。
毘舍婆佛時，人壽六萬歲。
拘留孫佛時，人壽四萬歲。
拘那含佛時，人壽三萬歲。
迦葉佛時，人壽二萬歲。
我今出世，人壽百歲，少出多減。」
佛時頌曰：
^gatha「毘婆尸時人，壽八萬四千；
^gatha尸棄佛時人，壽命七萬歲；
^gatha毘舍婆時人，壽命六萬歲；
^gatha拘樓孫時人，壽命四萬歲；
^gatha拘那含時人，壽命三萬歲；
^gatha迦葉佛時人，壽命二萬歲；
^gatha如我今時人，壽命不過百。
^cb2a16「毘婆尸佛，出剎利種，姓憍陳若；尸棄佛、
毘舍婆佛，種、姓亦爾。
拘留孫佛，出婆羅門種，姓迦葉；拘那含佛、
迦葉佛，種、姓亦爾。
我今如來、至真，出剎利種，姓名曰瞿曇。」
佛時頌曰：
^gatha「毘婆尸如來，尸棄、毘舍婆，
^gatha此三等正覺，出憍陳若姓。
^gatha自餘三如來，出于迦葉姓。
^gatha我今無上尊，導御諸眾生；
^gatha天人中第一，勇猛姓瞿曇。
^gatha前三等正覺，出於剎利種；
^gatha其後三如來，出婆羅門種；
^gatha我今無上尊，勇猛出剎利。
^cb2a28「毘婆尸佛坐婆羅樹下成最正覺，尸棄佛坐分陀利樹下成最正覺，
毘舍婆佛坐博洛叉樹下成最正覺，拘留孫佛坐尸利沙樹下成最正覺，
拘那含佛坐優曇婆羅樹下成最正覺，迦葉佛坐尼拘類樹下成最正覺。
我今如來、至真，坐鉢多樹下成最正覺。」

`